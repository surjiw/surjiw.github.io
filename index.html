<html>
<head>
</head>
<body>
  Tokyo (japanska: 東京?, Tōkyō info, [to:kjo:]) ligger i Tokyoprefekturen i Kantōregionen på östra Honshū och är Japans huvudstad. Tokyoområdet, Stortokyo, är med sina 35,7 miljoner invånare världens folkrikaste storstadsområde (folkräkning år 2005).[2] Administrativt försvann staden Tokyo redan 1943, men begreppet Tokyo används ofta om de 23 stadsdelskommunerna (engelska: special wards) med sammanlagt cirka 9 miljoner invånare. Detta är Japans de facto-huvudstad.

  Namnet Tokyo betyder bokstavligen östra huvudstaden. Tokio är en äldre stavning som fortfarande används i vissa språk. I Tokyo finns Japans parlament och kejsarpalatset där den kejserliga familjen bor. Staden är även hemvist för landets samtliga största medieföretag med tidningar och TV-kanaler men även internationellt aktiva japanska företag som Sony, Mitsubishi och Honda.
<img src="https://www.ekn.se/globalassets/bilder/content/japan-1140x500.jpg"></img>
</body>
</html>
